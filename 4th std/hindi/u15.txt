पाठ - १५

आग की लपटों में

- संकलित

बच्चों में साहस की कहानियों द्वारा द्वेष को मिटाकर पारस्परिक सहायता तथा एकता की भावना बढ़ाना इस पाठ का आशय है।

स्कूल के वार्षिक उत्सव के सिलसिले में हुए खेलों में रतन का प्रथम आना सभी को अच्छा लगा, लेकिन सखाराम ने तो जैसे रतन से दुश्मनी ही ठान ली। उसे रतन का प्रथम आना इसलिए बुरा लगा कि वह मुखिया का लड़का होकर खेल में बाजी हार गया और एक मामूली बुढ़िया का लड़का नाम कमा रहा है।

उस दिन बड़ी धूम-धाम से स्कूल में वार्षिक उत्सव मनाया गया। रतन को कई पुरस्कार मिले। लेकित सखाराम उसको घूर घूरकर देखता रहा। रतन के दोस्त चंदू ने कहा, "यार, आज यह संखाराम तुमसे चिढ़ा हुआ है।"

"नहीं, वह तो मेरा अच्छा मित्र है।"

I

"जो भी हो, लेकिन मुझे तो दाल में कुछ काला नज़र आता है" चंदू ने कहा।

रतन ने चंदू की बात पर ध्यान नहीं दिया। जब समारोह समाप्त हो गया, तो रतन हाथों में पुरस्कार लेकर खुशी-खुशी घर की ओर चला।

रतन अकेला चला जा रहा था। अभी वह आम के पेड़ के

पास पहुंचा ही था कि सखाराम और उसके तीन साथी उस पर से कूदकर रतन के सामने आकर खड़े हो गए। रतन ने कहा, "क्यों सखाराम, तुम मुझसे नाराज़...." और उसके गाल पर तड़ाक से सखाराम का चांटा पड़ा। फिर तो लात-घूंसों की खूब वर्षा हुई। इसके बाद पुरस्कार में मिली सारी चीजें लेकर वे लोग भाग गए। जाते-जाते सखाराम ने कहा, "कंगाल का बेटा, साहू‌कार बनने चला है.... यू...." रतन अपनी फटी कमीज़ को ठीक करके धूल झाड़ते हुए उठा और चुपचाप घर चला आया। माँ ने उसका यह हाल देखा, तो लगी पूछताछ करने। रतन ने असली बात छिपाते हुए कहा, "आज स्कूल में दंगल हुआ था न, बस उसी में कमीज़ फट गई।"

लेकिन रतन सारी रात सो न सका। उसका बदन दर्द से से बुरी तरह दुख रहा था। अचानक उसे कुछ शोर सुनाई दिया। वह चौकन्ना हुआ। ध्यान से सुना तो लगा कि कुछ गड़बड़ ज़रूर है। आधी रात को भला ऐसा क्या हो सकता है? वह तुरंत उठा और बाहर आया। उसने देखा कि गाँव के मुखिया चौधरी हरभजन सिंह का मकान धू-धू जल रहा है। लोग अपने-अपने घरों से पानी की बालटियाँ लेकर जा रहे हैं। रतन ने एक पल की भी देर न की और अपनी बालटी उठाकर वह भी भागा।

सारा गाँव इकट्ठा हो गया था। बालटियों से पानी डाला जा

रहा था और आग काबू में नहीं आ रही थी। आग रसोईघर की ओर से लगी थी और पूरे घर में फैलती जा रही थी। उसने देखा कि चौधरी हरभजन सिंह छाती पीट-पीटकर रो रहे हैं लेकिन कोई चौधरी की बात नहीं सुन रहा है। शोर और घबराहट से लोग एक-दूसरे की बात सुन ही न रहे थे। चौधरी कह रहे थे "मेरी छोटी बिटिया अंदर रह गई है, कोई उसे निकाल लो।" भला आग की लपटों में कूदकर अपनी जान जोखिम में कौन डालता ? पर रतन यह कैसे देख सकता था। वह जलते हुए घर की ओर बढ़ा । लोगों ने चिल्लाया, "मत जाओ रतन, आग बहुत तेजी से बढ़ रही है।" लेकिन रतन तो उन लपटों की रोशनी में बिजली की तरह चमका और लपटों में खो गया। लोग उसकी मूर्खता पर उसे भला-बुरा कहने लगे।

अब सभी को एक नयी चिंता हुई कि रतन वापस आता है या नहीं! किसीने कहा, "बेचारी बूढ़ी रो-रोकर मर जाएगी।"

"हाँ जी, वह तो उसके लिए सहारे की लाठी था। अब भला इन लपटों से बचकर क्या वापस आएगा।"

और तभी कोई चिल्लाया, "वह रहा रतन, वह रहा...।" रतन ने चौधरी की एक साल की बेटी को कपड़े में लपेटकर सीने से चिपका लिया था और दूसरे हाथ से अपना बचाव करता हुआ बाहर निकल आया। वह कई जगह मामूली तौर पर जल भी गया था। पसीने से उसका बुरा हाल हो रहा था। लेकिन फिर भी उसके चेहरे पर मुस्कान थी, क्योंकि चौधरी की बेटी को वह सही सलामत ले आया था।

देख रहे थे। किंतु सर साहस पर चौधरी ने रतन को सीने से लगा लिया। रतन लोग उसे आँखें फाड़-फाड़कर सखाराम आँखें झुकाए सिर नीचा किए खड़ा था और रतन उसे समझा रहा था।