पाठ १०

तरबूजों का मौसम

पूर्णिमा वर्मन


बच्चे विभिन्न फल तथा खाद्य पदार्थों से परिचित होते हैं।

गरमी के दिन धमा चौकड़ी

मस्ती हल्ला तुम-हम

आया फिर इस साल लौटकर

तरबूजों का मौसम।


दिन भर खेल-खेल कर

रात गये सुस्ताते

लंबे-लंबे दिन होते

छोटी-छोटी रातें

पढ़ने से फिर लंबी फुरसत

खरबूजों का मौसम

आया फिर इस साल लौटकर

तरबूजों का मौसम।

छोटो, काटो मिलकर बाँटो

ठंडे-ठंडे खीरे

रंग-बिरंगे शरबत मीठे

पीते धीरे-धीरे

चत्ता चबेना लइया सत्तू

भड़भूजों का मौसम

आया फिर इस साल लौटकर

तरबूजों का मौसम ।