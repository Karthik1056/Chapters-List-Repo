पाठ - ३

गणतंत्र दिवस

संकलित

सन् १९४७, १५ अगस्त को भारत आज़ाद हुआ। उस दिन से हम अपने देश को चला रहे हैं। इस व्यवस्था के लिए हमने कानून एवं नियमों को रचा है। इसे संविधान कहते हैं। इस पाठ के द्वारा बच्चे गणतंत्र दिवस के संबंध में जानकारी प्राप्त करते हैं।



२६ जनवरी हमारे देश का गणतंत्र दिवस है। गणतंत्र शब्द का अर्थ है जनता के लिए जनता से ही चुनी गई सरकार। हमारा संविधान २६ जनवरी, १९५० को लागू हुआ। उस दिन से भारत गणतंत्र हुआ।

सन् १९४७, १५ अगस्त को भारत स्वतंत्र हुआ। उस दिन से सन् १९५०, २५ जनवरी तक अंग्रेज़ों के नियम ही हमारे देश में लागू थे। २६ जनवरी, १९५० से हमारे अपने संविधान के नियम-कानून देशभर में लागू हो गये। हमारे प्रथम प्रधान मंत्री थे पंडित जवाहरलाल नेहरू और सर्वप्रथम राष्ट्रपति बने डॉ. राजेंद्रपसाद।

पूरे देश के लिए यह दिन पावन बन गया है। हमारे देशवासियों के लिए यह दिन बहुत महत्व का है। इस दिन को राष्ट्रीय पर्व भी कहा जाता है। देश भर में बड़े आनंद और गर्व से हम इस राष्ट्रीय त्योहार को मनाते हैं।

३१ दिसंबर १९३० को देश के नेताओं ने रावी नदी के तट पर पंडित जवाहरलाल नेहरू के नेतृत्व में यह प्रण किया था कि हम अंग्रेज़ों को भारत से भगायेंगे और पूर्ण स्वराज्य को प्राप्त कर ही लेंगे। भारत पर अंग्रेज़ों का लगभग २०० वर्षों तक शासन था। हम उन अंग्रेज़ों की सत्ता के काबू में थे। लगातार घोर संग्राम बाद भारत को पूर्ण स्वराज्य प्राप्त हुआ। भारत की जनता अपने संविधान के नीचे चैन की सांस सांस लेने लगी। के

राजधानी दिल्ली में इस पावन दिवस को बड़ी धूम-धाम से मनाया जाता है। इंडिया गेट में बनाये गये मंच पर भारत के राष्ट्रपति विदेशों से आमंत्रित अतिथियों के साथ प्रभात वेला में उपस्थित हो जाते हैं। हमारे देश के प्रधान मंत्री सहित मंत्री मंडल के अनेक सदस्य तथा जलसेना, थलसेना और वायुसेना के अध्यक्ष उनकी अगवानी करते हैं। दिल्ली का राजपथ सजा-धजा होता है। राजपथ के दोनों ओर इस समारोह को देखने के लिए लोग जमकर बैठे रहते हैं। इस समारोह का शुभारंभ हमारे राष्ट्रपत्ति के द्वारा तिरंगे झंडे को लहराकर किया जाता है। हज़ारों लोग बड़ी श्रद्धा और भक्ति से राष्ट्रगीत 'जन गण मन' गाते हैं।

इसके उपरांत 'सलामी' नामक समारोह आरंभ होता है, जिसमें सैनिकों की टुकड़ियों, तीनों सेनाओं का आकर्षक जुलूस, अस्त्र-शस्त्रों की प्रगति, देश भर की झांकियाँ, पाठशालाओं के
विद्यार्थियों के रंगबिरंगे कार्यक्रम आदि होते हैं। इतना ही नहीं, देश भर से आए लोकगीत और नर्तक दलों की सांस्कृतिक झाँकियों से समारोह शोभायमान होता है। सेना के विमानों से आकाश में अद्भुत कलाबाजियाँ प्रदर्शित होती हैं। साँझ की वेला में राष्ट्रपति भवन, संसद भवन और सरकारी इमारतों पर रोशनी जगमगाती है।

देश भर में इस पावन पर्व को मनाया जाता है। प्रत्येक राज्य में उस राज्य के राज्यपाल तिरंगा झंडा फहराते हैं। उनकी अध्यक्षता में समारोह चलाया जाता है। पाठशालाओं के विद्यार्थी ध्वजारोहण के बाद विभिन्न कार्यक्रम प्रस्तुत करते हैं जिनमें देशभक्ति और देश के प्रति निष्ठा प्रस्फुटित होती है।

उस दिन देश-भर की झंडा आकाश में लहराता जनता यह प्रण करती है कि हमेशा तिरंगा झंडा आकाश में लहराता रहेगा।