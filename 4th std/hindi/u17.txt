पाठ - १७

कृष्ण - सुदामा

- संकलित

इस एकांकी में बताया गया है कि मैत्री बड़ी चीज़ होती है। जहां दिल की सच्ची मैत्री बढ़ती है, वहां अमीरी-गरीबी का अंतर मिट जाता है। श्रीकृष्ण और सुदामा के बीच ऐसी ही गहरी मैत्री थी, जिसे आज भी लोग याद करते हैं। इस एकांकी के द्वारा बच्चे आपस में मैत्री-भावना बढ़ा सकते हैं।

(१)


पत्नी :

(सुदामा का घर। सुदामा की पत्नी उनसे कुछ कह रही है।)

अब मुझसे और नहीं सहा जाता। मैं बच्चों को भूख से तड़पता नहीं देख सकती। आपको द्वारिका जाना ही पड़ेगा। आपके मित्र श्रीकृष्ण हमारी सहायता अवश्य करेंगे।

सुदामा : क्या मैं श्रीकृष्ण के दरवाजे पर जाकर हाथ फैलाऊँ?

पत्नी : मैं हाथ फैलाने के लिए नहीं कहती। आपके बिना कुछ कहे ही वे हमारी सहायता करेंगे। आखिर वे द्वारिका के राजा है।

सुदामा : हूँ। राजा हैं। राजा भला मेरे जैसे दरिद्र को पहचानेगा?

पत्नी : अवश्य, वे आपके सहपाठी और बाल-सखा जो ठहरे।

सुदामा : मुझे कोई उनके पास तक जाने देगा?

अवश्य, आप पहरेदार को केवल अपना नाम भर बता 

पत्नी

देना।

सुदामा : नाम बताने पर भी नहीं पहचाना तो?

पत्नी : तो मैं समझेंगी कि हमारे भाग्य ही फूटे हैं।

सुदामा : इसीलिए कहता हूँ, जैसे चल रहा है, चलने दो।

अभी तक तो वैसा ही चल रहा था। लेकिन अब

पत्नी इससे भी बुरा चलेगा। (यह कहकर वह रो पड़ती है।)

सुदामा : अच्छा, रोओ मत, तुम जैसा कहती हो, मैं वही करूंगा। पर.....

पत्नी : (आंसू पोंछकर) पर क्या? जाओगे कैसे, यही, न?

सुदामा : हाँ, पहली बार मित्र के घर जा रहा हूँ। खाली हाथ जाना क्या अच्छा लगेगा ?

पत्नी : हाँ, अच्छा तो नहीं लगेगा, पर (कुछ सोचकर) चिंता न करें, उसका भी प्रबंध हो जाएगा।

सुदामा : अच्छा, तुम सौगात का प्रबंध करो, मैं जाने की तैयारी करता हैं। (पत्नी उन्हें चावल की पोटली लाकर देती है)

(२)

(द्वारिका नगरी में सुदामा एक आलीशान महल के सामने पहुंचते हैं। महल के सामने एक पहरेदार है।)


सुदामा : (पहरेदार से) भैया! क्या यही महाराज श्रीकृष्ण का महल है?

पहरेदार : हाँ, यही है। क्या बात है?

सुदामा : मुझे उनसे मिलना है।

पहरेदार : आपका क्या नाम बताऊँ?

सुदामा : उनसे कहना कि आपका सहपाठी सुदामा आया है।


(पहरेदार जाकर श्रीकृष्ण को सूचित करता है। सुदामा का नाम सुनते ही वह नंगे पांव दौड़कर दरवाजे पर आते हैं। सुदामा से लिपटकर वह उन्हें महल में ले जाते हैं।)

कृष्ण : (सिंहासन दिखाकर) मित्र सुदामा ! यहाँ बैठो। (सुदामा के संकोच करने पर भी कृष्ण उन्हें आदरपूर्वक सिंहासन पर बैठा देते हैं। तभी रुक्मणी एक परात में पानी लेकर आती है। कृष्ण सुदामा के पैर धोने बैठ जाते हैं। सब लोग आश्चर्य से देखते हैं।)

कृष्ण

(पैर धोते-धोते) मित्र ! तुमने अपनी यह क्या दशा बना ली है? पैरों में इतने काँटे और बिवाइयाँ (आंखों में आंसू आ जाते हैं) मित्र ! तुम पहले ही यहाँ क्यों नहीं आ गए? 

सुदामा : कृष्ण : कई बार सोचा तो था, पर क्या बताऊँ मित्र..... तुम मेरे पास नहीं आए, इसके लिए मैं तुम्हें क्षमा नहीं करूँगा। (पैर पोंछते-पोंछते) अच्छा, यह तो बताओ, बच्चे और भाभी कुशल हैं?

सुदामा : बाबत प्रम की कृपा है। तुम्हारी भाभी तुम्हें बहुत याद

कृष्ण :

मुझे याद करती हैं भाभी। तब तो उन्होंने मेरे लिए

कुछ भेजा होगा? (कृष्ण की दृष्टि सुदामा की बगल में दबी पोटली पर पड़ती है।)

सुदामा : (संकोच से) भेजा तो है पर (कृष्ण उनकी बगल से पोटली झपट लेते हैं।)


कृष्ण :

(पोटली खोलकर) अहा ! भाभी ने मेरे लिए चावल भेजे हैं।


(एक मुट्ठी चावल लेकर मुंह में डालकर) कितने स्वादिष्ट चावल हैं, मित्र! इतनी बढ़िया सौगात लाए हो और उसे छिपा रहे हो? पहले भी एक बार तुमने गुरु-पत्नी के चने मुझे नहीं दिए थे। (तमी रुक्मणी आ जाती है।)

रुक्मणी :

(सुदामा से) आइए भैया, भोजन तैयार है। (सब जाते 1)

वाचक :

सुदामा द्वारिका में कई दिन रुके रहे। जब-जब चलने को कहते, श्रीकृष्ण उन्हें रोक लेते। आखिर एक दिन उनसे विदा लेकर वे अपने गाँव को चल दिए। मार्ग में वे सोचते रहे कि श्रीकृष्ण ने आव-भगत और आदर-सत्कार तो बहुत किया, पर दिया कुछ भी नहीं। फिर सोचते, जब मैंने मांगा ही नहीं, तो उनका क्या दोष किंतु जब वे अपने घर पहुंचे, तब उन्हें ज्ञात हुआ कि श्रीकृष्ण ने उन्हें बिना मांगे ही सब कुछ दे दिया है। झोंपड़ी के स्थान पर सुंदर महल और दास-दासियां सभी कुछ। इस प्रकार श्रीकृष्ण ने मित्र को मांगने के नाम पर अपमानित होने से भी बचा लिया और सब कुछ दे भी दिया।