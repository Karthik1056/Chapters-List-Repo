

ಸಮಿತಿ ರಚನೆ


ಕಲಿಕೆಗೆ ದಾರಿ:

ಇವು ಎಲ್ಲಿವೆ ? ಗುರುತಿಸಿ ಬರೆಯಿರಿ.


ಬೇಗೂರಿನ ಪ್ರಾಥಮಿಕ ಶಾಲೆಯ ಮಕ್ಕಳನ್ನು ಶಿಕ್ಷಕರು ಪ್ರವಾಸಕ್ಕೆ ಕರೆದುಕೊಂಡು ಹೋಗಲು ತೀರ್ಮಾನಿಸಿದರು. ಮಕ್ಕಳ ಇಚ್ಛೆಯಂತೆ ರೈಲಿನಲ್ಲಿ ಶ್ರವಣಬೆಳಗೊಳಕ್ಕೆ ಪ್ರವಾಸ ಹೊರಡಲು ಸಿದ್ಧರಾಗಿ ರೈಲುನಿಲ್ದಾಣದ ಹತ್ತಿರ ಬಂದರು.


ಶಿಕ್ಷಕರು : ಮಕ್ಕಳೇ, ಇಬ್ಬಿಬ್ಬರಂತೆ ಕೈ ಹಿಡಿದು ನನ್ನ ಹಿಂದೆ ಸಾಲಾಗಿ ಬನ್ನಿರಿ. ಈಗ ರೈಲು ನಿಲ್ದಾಣದ ಒಳಗೆ ಹೋಗೋಣ.

ಶಾಲಿನಿ : ಗುರುಗಳೆ ಇದೇನು? ಇಷ್ಟುದ್ದದ ಜನರ ಸಾಲು ಇದೆ.

ಶಿಕ್ಷಕರು : ಅದು ಟಿಕೇಟ್ ತೆಗೆದುಕೊಳ್ಳಲು ನಿಂತಿರುವವರ ಸಾಲು. ನಾನು ಸಹ ನಿಮ್ಮೆಲ್ಲರಿಗೂ ಟಿಕೇಟ್ ತೆಗೆದುಕೊಳ್ಳಲು ಹೋಗುತ್ತೇನೆ.

ಥಾಮಸ್ : ಗುರುಗಳೆ, ಇವರೆಲ್ಲರೂ ನಮ್ಮಂತೆಯೇ ಪ್ರವಾಸಕ್ಕೆ ಹೊರಟಿರುವವರೇ?

ಶಿಕ್ಷಕರು :ಅವರೆಲ್ಲಾ ಬೇರೆಬೇರೆ ಸ್ಥಳಗಳಿಗೆ ಹೋಗಲು ಟಿಕೇಟ್ ತೆಗೆದುಕೊಳ್ಳಲು ನಿಂತಿದ್ದಾರೆ.

ಕೌಸ್ತುಭ :ಎಲ್ಲರಿಗೂ ಒಂದೇ ಕಡೆ ಟಿಕೇಟ್ ಹೇಗೆ ಕೊಡ್ತಾರೆ?

ಶಿಕ್ಷಕರು :ಅಲ್ಲಿ ನೋಡಿ, ಟಿಕೇಟ್ ಕೌಂಟರಿನಲ್ಲಿ ಕುಳಿತಿರುವವರು ಕೇಳಿದ ಸ್ಥಳಗಳಿಗೆ ಟಿಕೇಟ್ ನೀಡುತ್ತಿದ್ದಾರೆ.ವರು ಕಂಪ್ಯೂಟರ್ ಮೂಲಕ

ಅಬ್ದುಲ್ :ಎಲ್ಲರೂ ಒಂದೇ ಕಡೆಯೇ ರೈಲು ಹತ್ತಬೇಕೇ ಗುರುಗಳೆ? ನಿಲ್ಲುತ್ತವೆ.

ಶಿಕ್ಷಕರು :ರೈಲುಗಳು ಬಂದು ಇಲ್ಲಾ ಇಲ್ಲಾ, ಬೇರೆ ಬೇರೆ ರೈಲುಗಳಿಗೆ ನಿಗದಿತ ಫ್ಲಾಟ್ ಫಾರಂಗಳಿರುತ್ತವೆ. ಅಲ್ಲಿಗೆ ರೈಲುಗಳು ಬಂದು ನಿಲ್ಲುತ್ತವೆ. 

ಮಕ್ಕಳು :ಗುರುಗಳೆ, ಫ್ಲಾಟ್ ಫಾರಂ ಅಂದರೇನು?

ಶಿಕ್ಷಕರು :ರೈಲು ಬಂದು ಬಂದ ನಿಲ್ಲಲು ಮತ್ತು ಹೊರಡಲು ನಿಗದಿಪಡಿಸಿರುವ ಸ್ಥಳವನ್ನು ಫ್ಲಾಟ್‌ ಫಾರಂ ಎನ್ನುತ್ತಾರೆ.

ಶಾಲಿನಿ :ಯಾವ ರೈಲು ಈ ಯಾವ ಯಾವ ಪ್ಲಾಟ್‌ ಫಾರಂನಲ್ಲಿ ನಿಲ್ಲುತ್ತದೆ ಎಂದು ಹೇಗೆ ತಿಳಿಯುವುದು?

ಶಿಕ್ಷಕರು :ರೈಲು ಬರುವ ಮೊದಲು ಧ್ವನಿವರ್ಧಕದಲ್ಲಿ ಯಾವ ರೈಲು ಯಾವ ಫ್ಲಾಟ್‌ ಫಾರಂನಲ್ಲಿ ನಿಲ್ಲುತ್ತದೆ ಎಂಬುದನ್ನು ಬಿತ್ತರಿಸುತ್ತಿರುತ್ತಾರೆ. ಜೊತೆಗೆ ಹೊರಗಡೆ ಇರುವ ಸೂಚನಾ ಫಲಕದಲ್ಲಿಯೂ ನಮೂದಿಸಿರುತ್ತಾರೆ.

ಮುಖ್ಯಶಿಕ್ಷಕರು : ಎಲ್ಲರೂ ನಾಲ್ಕನೆಯ ಪ್ಲಾಟ್ ಫಾರಂಗೆ ನಡೆಯಿರಿ. ಅಲ್ಲಿಂದ ನಮ್ಮ ರೈಲು ಹೊರಡುತ್ತದೆ.

ಶಿಕ್ಷಕರು :ಇಲ್ಲಿ ನೋಡಿ. ಪ್ರಯಾಣಿಕರ ಅನುಕೂಲಕ್ಕಾಗಿ ವಿಶ್ರಾಂತಿ ಕೊಠಡಿ, ಲಗೇಜು ರೂಮ್. ಶೌಚಾಲಯ, ಕುಡಿಯುವ ನೀರು, ಹೋಟೆಲ್ ಇತ್ಯಾದಿ ವ್ಯವಸ್ಥೆಗಳು ಇವೆ.

ಬೇಗಂ :ಗುರುಗಳೆ, ಈ ರೀತಿ ಕಬ್ಬಿಣದ ಕಂಬಿಗಳನ್ನು ಒಂದರ ಪಕ್ಕ ಒಂದರಂತೆ ಏಕೆ ಜೋಡಿಸಿದ್ದಾರೆ??

ಶಿಕ್ಷಕರು :ಅವು ರೈಲು ಕಂಬಿಗಳು, ಆ ಕಂಬಿಗಳ ಮೇಲೆಯೇ ರೈಲು ಚಲಿಸುತ್ತದೆ.

ಮಕ್ಕಳು :ಹಾಗಾದರೆ ರೈಲು ಹೋಗಬೇಕಾದರೆ ಕಂಬಿ ಇರಲೇಬೇಕೆ ಗುರುಗಳೆ?

ಶಿಕ್ಷಕರು :ಹೌದು. ಬಸ್ಸುಗಳಂತೆ ರಸ್ತೆಯಲ್ಲಿ ಇವು ಚಲಿಸುವುದಿಲ್ಲ. ರೈಲುಗಳಿಗೆ ಕಂಬಿಗಳು ಬೇಕೇ ಬೇಕು.

ಪಲ್ಲವಿ :ಕಂಬಿಗಳು ಇದ್ದಿದ್ದರೆ ನಮ್ಮ ಊರಿಗೂ ರೈಲು ಬರುತ್ತಿತ್ತು. ಅಲ್ಲವೇ ಗುರುಗಳೆ?

ಶಿಕ್ಷಕರು :ಹೌದು ಪಲ್ಲವಿ, ನೀನು ಹೇಳುತ್ತಿರುವುದು ಸರಿಯಾಗಿದೆ.

ಬೇಗಂ :ಗುರುಗಳೆ, ನಾನು ಇದುವರೆಗೂ ರೈಲನ್ನೇ ನೋಡಿರಲಿಲ್ಲ. ಅದರ ಶಬ್ದವನ್ನೂ ಕೇಳಿರಲಿಲ್ಲ. ಅಬ್ಬಬ್ಬಾ! ಎಷ್ಟು ಉದ್ದವಿದೆ ಈ ರೈಲು?

ಕೆನಡಿ : ನಿಮ್ಮದು ಯಾವೂರು ಮಕ್ಕಳೆ? ಎಲ್ಲಿಗೆ ಪ್ರವಾಸ ಹೊರಟಿರುವಿರಿ?

ಕಾವ್ಯ :ನಾವು ಬೇಗೂರು ಶಾಲೆಯವರು. ಶ್ರವಣಬೆಳಗೊಳಕ್ಕೆ ಪ್ರವಾಸ ಹೊರಟಿದ್ದೇವೆ.

ಕೆನಡಿ :ಹೌದೆ? ಎಲ್ಲರೂ ನೋಡಲೇಬೇಕಾದ ಸ್ಥಳ. ನಾನು ರಾಜು ಮತ್ತು ಮಧು ಈಗಾಗಲೇ ಶ್ರವಣಬೆಳಗೊಳಕ್ಕೆ ಹೋಗಿ ಬಂದೆವು.

ಅಬ್ದುಲ್ :ನಾವು ಇದೇ ಮೊದಲ ಬಾರಿಗೆ ಅಲ್ಲಿಗೆ ಹೋಗುತ್ತಿರುವುದು.

ಮಧು:ಎಂತಹ ಅದ್ಭುತವಾದ ತಾಣ. ನನಗಂತೂ ತುಂಬ ಖುಷಿಯಾಯಿತು.

ಕೆನಡಿ :ಅಲ್ಲಿನ ಏಕಶಿಲಾ ಗೊಮ್ಮಟಮೂರ್ತಿ, ಆ ಬೆಟ್ಟದ ಮೇಲಿಂದ ಕಾಣುವ ಪ್ರಕೃತಿ ಸೌಂದರ್ಯವನ್ನು ನೋಡಲು ಎರಡು ಕಣ್ಣುಗಳು ಸಾಲದು.

(ಮಕ್ಕಳ ಮಾತುಗಳನ್ನು ಕೇಳುತ್ತಿದ್ದ ಕೆನಡಿ, ಮಧು. ರಾಜು, ಮಕ್ಕಳೊಂದಿಗೆ ಸಂಭಾಷಣೆಯಲ್ಲಿ ತೊಡಗಿದರು.)

ಮಕ್ಕಳು : ಬೆಟ್ಟ ಹತ್ತುವಾಗ ನಿಮಗೆ ಕಷ್ಟ ಅನಿಸಲಿಲ್ಲವೇ?

ಮಧು : ಬೆಟ್ಟ ಹತ್ತೋ ಹುಮ್ಮಸ್ಸಿನಲ್ಲಿ ಕಷ್ಟ ಗೊತ್ತಾಗಲೇ ಇಲ್ಲ.

ಬೇಗಂ : ಅಣ್ಣಾ ! ಬೆಟ್ಟಕ್ಕೆ ಎಷ್ಟು ಮೆಟ್ಟಿಲುಗಳಿವೆ?

ಮಧು : ೬೫೦ ಮೆಟ್ಟಿಲುಗಳಿವೆ ಎಂದು ಅಲ್ಲಿಯೇ ಬರೆದಿದೆಕಣಮ್ಮ.

ಕೌಸ್ತುಭ : ಬೆಟ್ಟದ ಮೇಲೆ ನೀವು ಏನೇನು ನೋಡಿದಿರಿ?

ಮಧು : ಮಕ್ಕಳೇ, ಬೆಳಗೊಳ ಬೆಟ್ಟದಲ್ಲಿ ಭರತ, ಬಾಹುಬಲಿ ಹಾಗೂ ಇತರ ತೀರ್ಥಂಕರರ ಮೂರ್ತಿಗಳನ್ನು ನೋಡಿದೆವು. ಅವುಗಳನ್ನು ನೋಡುತ್ತಿದ್ದರೆ ಭಕ್ತಿಯು ಉಕ್ಕಿ ಬರುತ್ತದೆ. ಆ ಮೂರ್ತಿಗಳ ಮುಖದಲ್ಲಿ ಶಾಂತತೆಯ ಶಾಂತತೆಯ ಭಾವನೆಯು ಎದ್ದು ಕಾಣುತ್ತದೆ.ಅಲ್ಲಿ ಬಸದಿಗಳೂ ಸಹ ಇವೆ.

ಕಾವ್ಯ : ಗುರುಗಳೇ! ಅವರು ಹೇಳಿದ ಸ್ಥಳಗಳ ಬಗ್ಗೆ ನಮಗೆ ನಮಗೆ ಅಲ್ಲಿಗೆ ಹೋದ ಮೇಲೆ ತಿಳಿಸಿಕೊಡಿ


ಶಿಕ್ಷಕರು : ನಾವು ಈಗ ಅಲ್ಲಿಗೇ ಚೆನ್ನಾಗಿ ನಿಮಗೆ ತಿಳಿಸಿಕೊಡುತ್ತೇವೆ.

ಕಾರ್ತಿಕ್: ಅದೋ ರೈಲು ಬಂದೇ ಬಿಟ್ಟಿತು. 

ರಾಜು : ನಿಧಾನವಾಗಿ ಹೋಗಿ, ಅವಸರ ಬೇಡ. ರೈಲು ಇನ್ನೂ ಹತ್ತು ನಿಮಿಷ ಇಲ್ಲಿ ನಿಲ್ಲುತ್ತದೆ.

ಶಿಕ್ಷಕರು : ನಿಲ್ಲಿ! ನಿಲ್ಲಿ! ನಾವು ಆರನೇ ಬೋಗಿ ಹತ್ತಬೇಕು. ಆದು ಎಲ್ಲಿ ನಿಲ್ಲುತ್ತದೆ ನೋಡೋಣ.

ಮಕ್ಕಳು : ಇಲ್ಲಿ ನೋಡಿ ಗುರುಗಳೆ, ಆದು ಎಂದು ಬರೆದಿರುವ ಬೋಗಿ ಮುಂದೆ ಹೋಯಿತು.

ಶಿಕ್ಷಕರು : ಸರಿ ಬನ್ನಿ, ಅಲ್ಲಿಗೆ ಹೋಗಿ ಹತ್ತಿಕೊಳ್ಳೋಣ.

(ಎಲ್ಲರೂ ರೈಲು ಹತ್ತಿದರು. ಚುಕ್ ಬುಕ್ ಚುಕ್ ಬುಕ್ ಎಂದು ಶಬ್ದ ಮಾಡುತ್ತಾ ರೈಲು ಹೊರಟಿತು)

ದೇಶ ತಿರುಗು - ಕೋಡ ಓದು