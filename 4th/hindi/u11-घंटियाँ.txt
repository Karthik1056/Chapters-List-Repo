
संकलित

बच्चे समय का महत्व समझकर उसका सदु‌पयोग करना सीखते हैं।

"टिर्रन.... टिर्रन.... टिर्रन.... टिर्रन...."


प्रकाश खीझकर उठा और टाइम पीस को तकिए के नीचे दबाकर लेट गया; कानों के इर्द-गिर्द रजाई अच्छी तरह लपेट ली, जिससे घंटी की आवाज़ बिल्कुल न सुनाई दे। पर नींद उचट चुकी थी। मन ही मन अपनी दीदी को कोसने लग लगा, जो रोज़ रात रात को उसे सुबह उठकर पढ़ने की शिक्षा देती है। न जाने किस वक्त वह चुपके से घड़ी में अलार्म लगाकर लगाकर रख जाती है और प्रकाश को मजबूर होकर उठना ही पड़ता है।

अभी शायद पौ फटी होगी कि कमरे के बाहर दीवार पर लगी कॉल बेल बज उठी। प्रकाश चिहुँक उठा। उसने सोचा कि इस कॉल बेल को भी वह आज उखाड़कर फेंक देगा। इस रामू के बच्चे को कितनी बार समझाया कि दूधवाले के आने से पहले ही उठकर दरवाज़े पर खड़ा हो जाया कर, पर यह भी कॉल बेल बजने पर ही उठता है। प्रकाश को लगा जैसे सब लोग हाथ धोकर उसके पीछे पड़ गए हैं।

किसी तरह इधर-उधर करवट बदली कि तब तक पिताजी ने अपना जाप शुरू कर दिया, "हरे कृष्ण गोविंद हरे मुरारे"। उन्हें भी न जाने क्या आदत है जो मुँह अंधेरे ही उठकर नदी-स्नान को चले जाते हैं और आकर भजन-पूजन में लग जाते हैं। प्रकाश को उनके भजन-पूजन से चिढ़ नहीं है, चिढ़ है उस गिलास के साइज़ की घंटी से, जिसे वह ज़ोर-ज़ोर से हिलाकर भजन गाते हैं। समझ

में नहीं आता कि क्या भगवान भी बिना घंटी बजाए नहीं जागते 

आज सुबह से ही प्रकाश झुंझलाया हुआ था। दीदी ने पूछा, "सुबह उठे थे?" वह बरस पड़ा, दीदी, मैं अब इतना छोटा नहीं हूँ कि मुझे तुम रोज़ रोज़ एक ही बात कहो।"

इस उत्तर से दीदी का नाराज़ हो जाना स्वाभाविक ही था। वह बिना उनकी ओर देखे बाथरूम में चला गया।

खाता खाकर जैसे ही वह किताबें इक‌ट्ठी करने लगा कि बैठक में लगी दीवाल घड़ी उसे ही सुनाने के लिए दस का घंटा बजा बैठी। उसका मूड फिर बिगड़ गया। आज फिर पहले पीरियड में लेट पहुंचने पर शास्त्री जी अपनी गोल-गोल आँखों से उसे घूरेंगे, न जाने क्यों वह समझने की कोशिश नहीं करते कि देर सबेर तो सभी के

साथ होती है।

वह साइकिल पर सवार होकर चला जा रहा था कि झट गाँव का एक आदमी उसके सामने आ गया। बड़ी मुश्किल से वह कतराकर साइकिल निकाल ले गया, पर उसकी कुहनी गाँववाले से टकरा गई।

"दिखाई नहीं देता क्या?" गाँववाला बड़बड़ाया।

"तुम्हें नहीं दिखाई देता और मुझे कहते हो

"क्या मेरे पीछे आँखें हैं? साइकिल में घंटी क्यों लेते? उसे बजा दो, तो सामनेवाला हट जाए।"

और प्रकाश तेजी से पैडिल घुमाता आगे निकल गया। गाँव वाले के मुँह से भी घंटी का नाम सुनकर उसका जी चाहा था कि उसका मुँह नोच ले।

रास्ते में कुछ दोस्त मिल गए।

नहीं लगवा 

उनके साथ भी दस-पंद्रह मिनट लग गए। स्कूल पहुंचा, तो मनकीराम चपरासी दूसरे पीरियड का घंटा बजा रहा था। उसे लगा कि यह चपरासी भी उसका शत्रु है। ज़रूर उसने उसे देखकर ही

घंटा बजाया है और फिर कम्बख्त बजाता भी कितनी जोर से है जैसे सभी बहरे हों।

क्लास में पहुंचा, तो भटनागर साहब नहीं आए थे। उन्हें शायद प्रयोगशाला में होकर आना था। वह आए, तो हाथ में पीतल की एक घंटी लेकर आए। आज 'ध्वनि' के संबंध में पाठ था। पूरे पीरियड में वह धातु तथा उस पर किए जानेवाले आघात के कारण होनेवाली ध्वनि तथा उसके कंपनों की भौतिक शास्त्रीय जानकारी देते रहे और प्रकाश अपना माथा पकड़े बैठा रहा। बीच-बीच में जब वह उदाहरण देने के लिए टन से घंटी बजाते, तो वह चौंक उठता, और वह तिलमिला जैसे किसी ने उसकी कनपटी पर चांटा मारा हो और कर रह जाता।

पूरा दिन उसने कैसे बिता बिताया, उसकी खुद समझ में नहीं आया। सातवें पीरियड की प्रतीक्षा ही उसका एकमात्र सहारा थी। पर सातवाँ पीरियड जैसे रबड़ बन गया था। वह बार-बार कलाई घड़ी की सुइयों को देखता। कभी सोचता शायद हैड मास्टर के कमरे की घड़ी ठीक नहीं है। शायद मनकीराम ऊँघ रहा होगा। किसी तरह ज़ोर-ज़ोर से टन्न्.... टन्न्....टन्न.... छुट्टी की घंटी बजी, तो उसे चैन मिला कि चलो अब यहाँ की घंटी से मुक्ति मिली।

घर वापस जाते समय उसे लगा कि बड़ी ज़ोर-ज़ोर से घंटियाँ बजाती हई कुछ मोटर गाड़ियाँ पीछे से आ रही हैं। वह एकदम सड़क छोड़कर किनारे हो गया। देखा कि एक के पीछे एक, तीन फायर ब्रिगेड की गाड़ियां चली आ रही हैं। उनकी घंटियों जोरों से बज रही हैं। लोग उधर ही भाग रहे हैं जिधर वे जा रही हैं, किन्तु जल फायर ब्रिगेड की गाड़ियों उसके करीब से गुज़री, तो इतनी तेजी से घंटियों का स्वर उसके कानों में घुसा कि उसका मस्तिष्क सुन्न पड़ गया। उसे पल भर के लिए लगा कि वह बहरा हो गया है। भारी मन से वह धीरे-धीरे घर की ओर चला। चाहता तो था कि उधर चलकर देखे कि आग कहाँ लगी है, पर सिर फटा जा रहा था। घंटियों की आवाज़ों ने जैसे उसके दिमाग में पंक्चर कर दिया था।

घर पहुंचा, तो उसकी आँखें बुरी तरह जल रही थीं। दीदी ने माथे पर हाथ रखा, तो बुखार से वह तप रहा था। फौरन प्रकाश की बीमारी का समाचार घर में फैल गया। माँ ने आकर उसे बिस्तर पर लिटा दिया और उसका सिर सहलाने लगी। पिताजी ने थर्मामीटर लगाकर देखा तो बुखार चार को पार कर पाँच डिग्री को छूना चाहता था। दीदी ने तुरंत पड़ोस में जाकर डॉक्टर को आने के लिए फोन कर दिया।
प्रकाश अपनी सारी सुधबुध खो बैठा था। तेज बुखार में वह हाथ-पैर पटक रहा था। बीच-बीच में बड़बड़ा उठता, "घंटी.... .. बजी.... बंद करो, घंटी.... घंटी.... बजी.. उसे.... बंद करो..... दीदी..... अलार्म.. मनकीराम घंटी...।" भटनागर साहब.... घंटी....

डॉक्टर  दवा दी। फिर बोले, "लगता है, यह किसी बात से परेशान है। यह 'घंटी-घंटी' क्यों चिल्ला रहा है?"

"डॉक्टर, मैं इसे सुबह उठाने के लिए अलार्म लगाती हूँ। यह उठना नहीं चाहता। इसे घंटियों से ही न जाने क्यों चिढ़ हो गई है। सुबह दूधवाला घंटी बजाता है, तब भी रामू पर बिगड़ता है कि दूधवाले से पहले ही जाकर दूध क्यों नहीं ले लिया। बताइए डॉक्टर, भला घंटी भी कोई ऐसी चीज़ है जिससे चिढ़ा जाए? दीदी ने कहा।

डॉक्टर गंभीर होकर कुछ सोचते रहे। इस बीच प्रकाश उसी तरह बड़बड़ाता रहा। डॉक्टर उठे और पिताजी को बाहर ले गए। पता नहीं क्या बातें कीं।

प्रकाश का बुखार उतरा, तो पिताजी ने कहा, "बेटे, आज स्कूल मत जाना, हम लोग शाम को कहीं बाहर चलेंगे।"

और शाम की गाड़ी से सभी लोग शिमला चले गए। उन्होंने एक ऐसा बंगला लिया, जो बिल्कुल शहर के किनारे पर था। बिल्कुल सुनसान, कहीं कोई आवाज़ नहीं, दिन-भर, रात भर सब उसीमें रहे। प्रकाश यहाँ एक हफ्ते में ही ऊब गया। सभी बातों का क्रम बिगड़ गया था। कभी शाम को ही खाना हो जाता, कभी देर रात तक बातें होती रहतीं। पिताजी जान-बूझकर कलाई घड़ी घर पर छोड़ आए थे। कुछ समझ में ही नहीं आता था कि कब कितना बजा है। प्रकाश को लगने लगा कि वह जैसे ढीला हो गया है और सब


कुछ बेवक्त करता है।  दिन वह बोल आखिर तंग आकर एक दिन वह बोला, "यहाँ से से चलिए, पिताजी, मन नहीं लगता। कब क्या करूँ, कुछ समझ में नहीं आता!" पिताजी मुस्कराए। बोले, "तबीयत तो ठीक है?"

"हाँ,” प्रकाश ने प्रकाश ने कहा, "पर लगता है अगर ऐसे ही रहा, तो फिर बीमार हो जाऊंगा। यहाँ तो कुछ काम ही नहीं है।"

"इसीलिए आदमी के लिए यह बहुत ज़रूरी है कि वक्त की कीमत को पहचाने। कब क्या करना चाहिए, कितनी देर में करना चाहिए, यह जानना बहुत जरूरी है। अगर आदमी यह जानना बंद कर दे, तो उसकी ज़िंदगी का कोई ठिकाना नहीं कि वह कब क्या करेगा। छोटी-छोटी चिड़ियों को देखो, वे भी समय से उठती और सोती हैं। आदमी ने अपने समय का हिसाब रखने के लिए घड़ियाँ बनाई हैं और समय से सजग रहने के लिए घंटी बजती है। जो तुम्हें चेतावनी दे, सजग बनाए, उससे चिढ़ना कैसा? अगर तुम नहीं चाहते, तो तुम उसे मिटा सकते हो, पर यह तो सोच लो कि क्या उसके बिना तुम रह सकते हो?" पिताजी ने समझाया।

प्रकाश ने उत्तर में मुस्करा दिया। बोला, "पिताजी, अब मैं खुश हूँ। मेरी तबीयत भी अच्छी है। चलिए घर चलें, वरना पढ़ाई का बहुत नुकसान होगा।"


और प्रकाश लौट आया। घंटियाँ पहले जैसी ही बजती रहीं, पर प्रकाश अब उनसे चिढ़ता नहीं, खुश होता है यह सोचकर कि वे उसे पढ़ने के लिए कहती हैं, वे उसे लेट होने से बचाती हैं।