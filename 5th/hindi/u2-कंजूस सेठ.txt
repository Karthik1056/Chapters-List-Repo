राजा कृष्णदेवराय के राज्य में एक कंजूस सेठ रहता था। उसके पास धन की कोई कमी न थी, पर एक पैसा भी जेब से निकालते समय उसकी नानी मर जाती थी। एक बार उसके कुछ मित्रों ने हँसी-हँसी में एक कलाकार से अपना चित्र बनवाने के लिए उसे राजी कर लिया। उनके सामने वह मान तो गया, पर जब चित्रकार उसका चित्र बनाकर लाया तो सेठ की हिम्मत न पड़ी कि चित्र के मूल्य के रूप में चित्रकार को सौ स्वर्ण मुद्राएँ दे दें।

यों तो वह सेठ भी एक तरह का कलाकार ही था। उसे अपने चेहरे का स्वरूप बदलने की कला खूब आती थी। चित्रकार को आया देखकर सेठ अंदर गया और कुछ ही क्षणों में अपना चेहरा बदलकर बाहर आ गया।

उसने चित्रकार से कहा, तुम्हारा चित्र ज़रा भी ठीक नहीं बन पड़ा। तुम्हीं बताओ, क्या यह चेहरा मेरे चेहरे से ज़रा भी मिलता है चित्रकार ने देखा, सचमुच चित्र सेठ के चेहरे से ज़रा भी नहीं मिलता था।

सेठ बोला, जब तुम ऐसा चित्र बनाकर लाओगे, जो मेरी शक्ल से मिलेगा, तभी मैं उसे खरीदूँगा।

दूसरे दिन चित्रकार एक और चित्र बनाकर लाया, जो हूबहू सेठ के उस चेहरे से मिलता था, जो सेठ ने पहले दिन बना रखा था। इस बार फिर सेठ ने अपना चेहरा बदल लिया और चित्रकार के चित्र में कमी निकालने लगा। चित्रकार बड़ा लज्जित हुआ। उसकी समझ में नहीं आ रहा था कि इस तरह की गलती उसके चित्र में क्यों होती है ? ऐसा पहले तो कभी नहीं हुआ। अगले दिन वह फिर एक नया चित्र बनाकर ले आया, पर उसके साथ फिर वही हुआ, जो पहले दो दिन हुआ था।

चित्रकार ने उसके बाद सेठ के दो तीन चित्र और बनाए पर हर बार निराश लौटना पड़ा। अब उसकी समझ में सेठ की चाल आ चुकी थी। वह जानता था कि वह मक्खीचूस सेठ असल में पैसे नहीं देना चाहता, पर चित्रकार अपने कई दिनों की मेहनत भी बेकार नहीं होने देना चाहता था।

बहुत सोच विचारकर तेनालीराम के पास पहुंचा और अपनी समस्या कह सुनाई। कुछ समय सोचने के बाद तेनालीराम ने कहा  कल तुम उसके पास एक शीशा लेकर जाओ और कहो कि आपकी बिलकुल असली तस्वीर लाया हूँ। अच्छी तरह मिलाकर देख लीजिए। कहीं कोई अंतर आपको नहीं मिलेगा। बस, फिर अपना काम हुआ ही समझो।

अगले दिन चित्रकार ने ऐसा ही किया। वह शीशा लेकर सेठ के यहाँ पहुंचा और उसके सामने रख दिया।

लीजिए सेठजी, आपका बिलकुल सच्चा चित्र। गलती की इसमें ज़रा भी गुंजाइश नहीं है। चित्रकार ने अपनी पाते हुए कहा। मुस्कर

 काबू

लेकिन यह तो शीशा है सेठ ने झुंझलाने हुए कहा।

आपकी असली सूरत शीशे के अलावा बना भी कौन सकता है  जल्दी से मेरे चित्रों का मूल्य एक हज़ार स्वर्ण मुद्राएँ निकालिए चित्रकार बोला।

सेठ समझ गया कि यह सब तेनालीराम की सूझ-बूझ का परिणाम है। उसने तुरंत एक हज़ार स्वर्ण मुद्राएँ चित्रकार को दे दीं।
तेनालीराम ने जब यह घटना महाराज कृष्णदेवराय को सुनाई तो वे खूब हँसे ।